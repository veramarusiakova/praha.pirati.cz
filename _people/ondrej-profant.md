---
name:        Ondřej Profant
img:         ondrej-profant.jpg
layout:      lide
description: Informatik specializovaný na svobodný software. Zaměřuje se na IT systémy, technologické inovace a analýzu zavedení bezplatné MHD.
---

**Ondřej Profant** (2. května 1988) je předsedou krajského sdružení Pirátů v Praze a garantem programového bodu o svobodě informací. Byl již členem přípravného výboru České pirátské strany. Pochází a žije v Praze. Vystudoval všeobecné gymnázium. Dále studoval Matematicko-fyzikální fakultu UK, obor Obecná informatika, ale školu nedokončil. V průběhu studia se však blíže seznámil s principy open source softwaru, což ho přivedlo ke Svobodné kultuře obecně a následně i k pirátství.

Je živnostníkem se specializací na DTP (sazba knih ve svobodném systému [LaTeX](http://www.latex-project.org/)) a programování (PHP - [Nette Framework](http://nette.org/), C# - [Mono](http://www.mono-project.com)) a skriptování (Bash, JavaScript, Python). Více napoví profil na [Githubu](https://github.com/kedrigern).

Stal se jedním z organizátorů [Cryptoparty](http://www.cryptoparty.cz), kde často přednášel, připravil mnoho materiálů a vytvořil web.

Angažuje se ve svobodné kultuře - především v komunitě okolo Linuxu (Debian, Ubuntu - [profil](http://blog.ubuntu.cz/users/kedrigern), Fedora) a občasně Wikipedii ([profil](http://cs.wikipedia.org/wiki/Wikipedista:Ond%C5%99ej_Profant)). Poslední dobou spíše formou propagační činnosti v rámci aktivit u Pirátů.

Z dopravních prostředků preferuje kolo. Rád čte satirickou fantasy. Používá Fedoru a Firefox OS.

### Oblíbený citát

> „Jen ten, kdo je zaslepen lakotou, nenechá přítele kopírovat.“ Aaron Swartz

### Vize

Chtěl bych svět, kde jsou technologie využívány ve prospěch nás všech. Vědomosti a informace jsou sdíleny bez jakýchkoliv překážek. Pravidla jsou nastavena liberálně a zákazy vychází pouze ze širokého společenského konsenzu. Jen v takovém světě je možná vzájemná dobrovolná spolupráce namísto ostře vynucené soutěže.
