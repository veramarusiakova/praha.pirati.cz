---
date:	2016-09-13
category:	blog
tags:	Praha
layout:	post
title:	"Piráti zjistili, že radiový systém Prahy za 680 milionů dokáže odposlouchávat i laik." 
image:	policie.jpg
author:	Mikuláš Ferjenčík
---

Ondřej Profant, zastupitel za Piráty v Praze a člen komise Rady pro ICT, zjistil, že rádiový systém Tetra, který používá městská policie Prahy, záchranná služba dopravní podnik i technická správa komunikací je zcela nezabezpečený a odposlouchávat ho dokáže i laik. Samotnému Profantovi se podařilo připojit se k tomuto systému s anténou za 286 Kč. 

Ondřej Profant k situaci říká: "Jedná se o bezpečnostní riziko obrovských rozměrů, nejen že Praha umožňuje bulváru získávat informace o prominentních pacientech, ale pravděpodobně hrozí, že se někdo nabourá do dopravního značení a navede řidiče v pražských tunelech do protisměru a v případě teroristického útoku by mohli teroristé odposlouchávat pokyny, které dostává městská policie od policie státní. Je skandální, že komunikační systém za 700 milionů není řádně zabezpečený."

Piráti chtěli upozornit na problém na jednání výboru pro bezpečnost, který se ale nakonec nesešel pro nezájem jeho členů. Proto jsme na problém alespoň upozornili radního Hadravu, Primátorku Krnáčovou a příslušný odbor magistrátu. 

"Cestu zveřejnění díry v systému jsme zvolili proto, že nevěříme, že bezpečnostní problém se dá řešit tím, že se ututlá, a protože chceme, aby město začalo problém skutečně řešit. Od té doby, kdy jsme na problém úředníky upozornili poprvé, už uplynulo půl roku a problém trvá", uzavírá Profant. 

Pro více informací můžete shlédnout přiložené [video](https://www.youtube.com/watch?v=JRdjRJjWEx0)
{% include youtube.html id='JRdjRJjWEx0' %}
    
**Kroky, které doporučujeme k nápravě:**

1. Informovat složky, které systém používají o tom, že není zabezpečený
2. Prověřit, že nelze manipulovat s dopravním značením případně jinými systémy (obáváme se, že lze), případně systémy dočasně odstavit, pokud nejsou kritické. 
3. Vypsat otevřenou soutěž na zajišťování této služby
4. Nejprve soutěžit návrh řešení, až potom dodavatele. 
