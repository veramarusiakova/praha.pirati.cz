---
date:	2016-09-01
category:	blog
tags:	Praha kamery 
layout:	post
title:	"Firma si na městském kamerovém systému vydělala už miliardu a půl."
image:	kamerovy-system.jpg
author:	Adam Zábranský
---

Piráti zjistili, že společnost KH servis, a. s., která pro Prahu dělá zakázky týkající se městského kamerového systému, si za 14 let přišla od města na zhruba 1,5 miliard korun. Toto číslo vyplývá z databáze faktur Magistrátu od roku 2002, kterou mají Piráti k dispozici. Společnost KH servis má totiž na zakázky monopol, dostává je od Prahy bez výběrových řízení.

„V oblasti kamerového systému už více než deset let v Praze očividně neexistuje otevřená soutěž. To považuji za skandální. Společnost KH servis je kvůli tomu asi 15. v žebříčku firem podle částky, kterou dostaly od hlavního města od roku 2002,“ říká k tomu zastupitel za Piráty Adam Zábranský, který faktury Prahy zkoumá.

Pro Piráty je toto zjištění dalším důvodem, proč nepodporovat rozšíření městského kamerového systému, které v únoru tohoto roku navrhl radní pro bezpečnost Libor Hadrava.

### Odkazy

* [Faktury společnosti KH servis](https://github.com/pirati-cz/KlubPraha/blob/master/spisy/2016/161-faktury-mks/faktury-khservis.csv)
* [Piráti: Nechceme Velkého bratra v Praze](https://praha.pirati.cz/kamerovy-system.html)
