---
date:         2017-06-14
category:     blog
tags:         praha
layout:       post
title:        "Majetková přiznání na web, žádá zítřejší zastupitelstvo kontrolní výbor a Piráti" 
image:        michalek2.jpg
author:       Jakub Michálek
---

Na zasedání pražského zastupitelstva 15. června 2017 Piráti navrhnou, aby **každý zastupitel hl. m. Prahy povinně zveřejňoval své majetkové přiznání** na internetových stránkách hl. m. Prahy. Dnes jsou majetková přiznání (správněji oznámení podle Etického kodexu člena ZHMP) dostupná pouze k nahlédnutí v trezoru předsedkyně kontrolního výboru ZHMP. 

U 28 zastupitelů, kteří se zveřejněním výslovně souhlasili, [jsou dostupná na webu](http://www.praha.eu/jnp/cz/o_meste/primator_a_volene_organy/zastupitelstvo/eticky_kodex_clena_zastupitelstva/oznameni_dle_etickeho_kodexu_clena_zhmp/rok_2015/index.html). Z [analýzy Pirátů](https://github.com/pirati-web/praha.pirati.cz/blob/gh-pages/assets/pdf/navrh-eticky-kodex.pdf) vyplývá, že nejméně transparentní jsou kluby ČSSD (33 %), ANO (24 %), Nezávislých a ODS (0 %). Zejména u **hnutí ANO je tento přístup v rozporu s jejich předvolebními sliby**.

Návrh vychází z usnesení Kontrolního výboru ZHMP, který tuto změnu doporučil na svém posledním zasedání. 

> „ Šlo o souvislost s požadavkem zastupitelky JUDr. Moniky Krobové Hášové, která si stěžovala u kontrolního výboru, že jsem zveřejnil výši její odměny v dozorčí radě PRE (1,2 milionu korun ročně). Paní Hášovou, která po volbách přestoupila z TOP09 do ČSSD, nyní navrhuje pan Březina opět do dozorčí rady PRE. Piráti s tím nesouhlasí – považujeme to za ukázkový politický handl, nakupování hlasu přeběhlíka, které ve slušné politice nemá místo,“ uvedl k záležitosti předseda zastupitelského klubu Pirátů Jakub Michálek.

### Odkazy

* [Návrh Pirátů spolu s analýzou zastupitelů, kteří zveřejnili svá majetková přiznání](https://github.com/pirati-web/praha.pirati.cz/blob/gh-pages/assets/pdf/navrh-eticky-kodex.pdf)
