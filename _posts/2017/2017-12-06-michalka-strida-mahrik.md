---
date:         2017-12-06
category:     blog
tags:         magistrát
layout:       post
title:        "Michálka vystřídá v pražském zastupitelstvu Mahrik"
image:        michalek-strecha.jpg
author:       Jaku michálek
---

Poslanec Jakub Michálek za Piráty se rozhodl vzdát svého mandátu v pražském zastupitelstvu. Svoji rezignaci na tento post zaslal písemně k rukám primátorky Krnáčové. 

> „Po zvolení poslancem, kde jsme dostali důvěru Pražanů a uspěli jako druhá nejsilnější strana v Praze, nechci sedět na více židlích a plním slib, který jsme dali před volbami, že nebudeme hromadit funkce. Na Magistrátu jsem se věnoval např. rozpletení příběhu Opencard, kde jsem zpracoval čtyřicetistránkovou analýzu, předraženým SMS jízdenkám, Škodovu paláci, kritice uplácení zastupitelů pomocí dozorčích rad a nekoncepčnosti řízení městských firem nebo přenechávání bytů pro chudé soudcům a státním zástupcům s vysokými příjmy,“ uvedl k záležitosti Michálek.

Jakou myšlenku by odstupující pražský zastupitel přenechal samosprávě hlavního města? „Přál bych si, aby vládnoucí kolegové na Magistrátě našli odvahu, vykašlali se na systém politických trafik, přijali pravidla a cíle pro fungování městem vlastněných firem, zavedli systém pro motivaci excelentních zaměstnanců a bavili se s konstruktivní opozicí jako partnery bez válcování. Přeju jim, aby přestali schvalovat formalizované rozpočtové výhledy, ve kterých jsou sice přebytky, ale neopravují se mosty – s těmi investicemi to zase není taková věda a stačilo by je srovnávat transparentně.“

Střídání stráží probíhá mezi pražskými pirátskými zastupiteli postupně. Nedlouho po zvolení Jakuba Michálka poslancem si klub zvolil nového předsedu, kterým se stal Adam Zábranský. 
Namísto Michálka usedne v pražském zastupitelstvu první náhradník Viktor Mahrik. Ten byl v minulosti již členem finančního výboru ZHMP; mimo jiné je také členem předsednictva krajského sdružení Pirátů v Praze a předsedou regionálního sdružení Pirátů na Praze 6. V současné době pracuje jako specialista internetových výzkumů ve společnosti Gemius a má na starosti výzkum měření návštěvnosti českého internetu.

### Odkazy 

* [Rezignační dopis Jakuba Michálka](https://github.com/pirati-web/praha.pirati.cz/blob/gh-pages/assets/img/posts/rezignacni-dopis.jpg)
* [V pražském zastupitelstvu dojde k obměně, nastoupí Piráti Viktor Mahrik a Ondřej Kallasch](https://praha.pirati.cz/obmena-v-klubu-nastoupi-mahrik-kallasch.html)
