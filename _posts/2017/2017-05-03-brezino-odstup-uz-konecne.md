---
date:         2017-05-03
category:     blog
tags:         brezina zhmp kauzy
layout:       post
title:        "Piráti: Březino, odstup už konečně!" 
image:        klepeta.jpg
author:       Jakub Michálek
---

Policie si dnes v rámci razie kvůli sportovním dotacím odvedla i Karla Březinu, předsedu pražského klubu ČSSD. 

„Opakovaně jsme upozorňovali, že není dobrý nápad dávat Karla Březinu, který byl pravomocně odsouzen za podvod, na Ministerstvo školství. Březina v minulosti neodstoupil ze Zastupitelstva, ani když byl pravomocně odsouzen za podvod. Nyní už je situace opravdu neudržitelná a vyzýváme ho k okamžité rezignaci na funkci zastupitele hl. m. Prahy a všechny další funkce,“ říká předseda klubu Pirátů Jakub Michálek. 

Piráti od roku 2014 kritizují angažmá již jednou pravomocně odsouzeného Březiny v magistrátní komisi pro udělování grantů pro sport, které předsedá, tato komise rozděluje ročně přibližně 500 milionů korun. Po koaliční krizi v roce 2016 se Karel Březina stal i předsedou výboru pražského zastupitelstva pro správu majetku. 

Piráti na Březinu v minulosti podali trestní oznámení pro podezření, že machinoval se změnami územního plánu. 

### Související odkazy

* [Policie kromě Pelty zadržela kvůli dotacím také Janstu nebo Březinu, Idnes.cz](http://zpravy.idnes.cz/policie-fotbalove-asociace-ceske-republiky-ministerstvo-skolstvi-miroslav-pelta-miroslav-jansta-iof-/domaci.aspx?c=A170503_124845_domaci_fer)
* [Piráti odešli z jednání o pražské koalici, vadí jim sociální demokrat Březina, Novinky.cz](https://www.novinky.cz/domaci/392268-pirati-odesli-z-jednani-o-prazske-koalici-vadi-jim-socialni-demokrat-brezina.html)

