---
title:	Koalice na desítce cenzuruje informace zastupitelům
layout:	post
category:	blog
author:	Jakub Michálek
image:	kleslova-chobotnice.jpg
tags:	praha-10
date:	2015-02-18
---

Zastupitelský klub Pirátů v hl. m. Praze razantně vystoupil proti cenzuře
opozičních zastupitelů na Praze 10. Kočkopes ANO, ODS, ČSSD a Zelení, vedený 
Radmilou Kleslovou odřízl 
opozičním zastupitelům přístup k informacím. Na příkaz tajemníka
tajemníka Martina Slavíka
a nezákonné zásady odpírání informací zastupitelům
upozornila zastupitelka za Piráty na Městské části Praha 10 Olga Richterová.

> Osobně nesnáším, když se úředníci vydávají na první pohled protizákonná rozhodnutí, 
aniž by jim za to hrozily jakékoliv sankce. Jde o prosté **zneužití moci**. Skoro vždy to
je na objednávku politiků. 

Proto jsem požádal odbor kontrolních činností
Magistrátu hl. m. Prahy, aby uvedené nezákonné opatření 
tajemníka **pozastavil**. V tomto podnětu jsem uvedl příklady **nezákonného odpírání 
informací zastupitelům**:

*    je jim bráněn přístup k informacím z minulého volebního obodbí,
*    je protizákonně dlouhá lhůta na poskytnutí až 30 dnů (zákon stanoví 15 dnů),
*    je protizákonně stanovena možnost žádat úhradu,
*    je omezováno právo získávat informace z přenesené působnosti, kdy se týká zastupitelstva,
*    je omezena forma poskytování informací jen na nahlížení,
*    je zákaz poskytování interních norem, podle kterých je řízen úřad,
*    je zákaz poskytovat informace o pracovněprávních vztazích se zaměstnanci
     (tj. kdo má nadstandardní odměny, jaké mají kvalifikační předpoklady a kontakty na politiky),
*    je stanovena protiprávní povinnost anonymizovat všechny údaje o 
     obchodním tajemství, i když se týkají činnosti zastupitele,
*    zastupitel je před poskytnutím informací neoprávněně donucen podepsat
     prohlášení o mlčenlivosti apod. 

Uvedeným opatřením je **zasaženo právo zastupitelů na informace zaručené zákonem** 
(zákon č. 131/2000 Sb., o hlavním městě Praze, ve spojení se zákonem č. 106/1999 Sb., o svobodném přístupu 
k informacím). Požádal jsem proto, aby Magistrát hl. m. Prahy 
**pozastavil výkon celého uvedeného opatření** a stanovil tajemníkovi Městské části Praha 10 lhůtu jednoho měsíce 
k nápravě (§ 110 odst. 1 zákona č. 131/2000 Sb.). 
Při nezjednání nápravy musí úřad podat návrh soudu na zrušení opatření.

Uvedené opatření tajemníka zásadně zasahuje do zákonem stanovených samosprávných 
mechanismů Městské části Praha 10 a naprosto nedemokraticky omezuje práva 
zastupitelů. Je smutnou vizitkou toho, jak panující koalice paroduje otevřenost.

**Pirátští zastupitelé budou i nadále využívat zákonných možností, které jim 
svěřili voliči, aby vymýtili snahy starých struktur o cenzuru opozice a 
zastali se práva občanů na informace, které jsou předpokladem dobré samosprávy!**


